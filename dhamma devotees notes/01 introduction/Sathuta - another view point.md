සතුට යනු විවිද පුද්ගලයන් හට ඔව්නට අවශ්‍ය පරිදි වෙනස් කර ගනිමින් වෙනස් වෙමින් පවතින දෙයකි. 
එය සෑම විටම එකිනෙකාට සාපේක්ෂව පවතින අතර එය කාලයට ස්තානයට පරිසරයට අනුවද වෙනස් වේ. 
මෙහිදී කුඩා අවදියේ සිට සතුට කෙරෙහි ඇති ඇල්ම කෙමන් කෙමන් ඉහල යන අතර එහි සීමාවක් දුටු අයෙක් හෝ මෙතෙකයි යැයි සොයා ගත් අයෙක් නොමැත. 

සෑම සතෙක්ම තමන්ට කැමති පරිදි සතුටින් සිටිමට ආසා වන අතර ඔවුහු ඒ සතුට පසුපස ජීවිතය පුරා ලුහුබදිමින් හැල්මේ දුවයි. 
මන්ද යත් ඒ සතුට සැම විටම නඩත්තු කොට ඉදිරියට ගෙනයා යුතු අතර එය එසේ නොවුනොත් දුක ඇති වේ. 
සත්වයා යනු සෑමදාම සතුට( ලාබය) සෙවූ අතර ඉන් තෘප්තිමනුවූ නිසා තවත් වෙහෙසෙමින් මේ ජිවිත ගමන ඇදගෙන ගොස් මිරිගුවක් වැනි සතුට පසුපස ජීවිතය පුරාම හැල්මේ දුවයි.

මෙහිදී සතුට කොටස් දෙකකට වෙන් කර දැක්විය හැකි අතර මින් පලමු වැන්න වන්නේ

> 1. තව කෙනෙක් කෙරෙහි විශ්වාසය තබා සතුට සෙවීමයි. මෙහිදී දෙවියන් ගස් ගල් සතුන් හෝ යම්කිසි අදෘශ්‍යමාන බල වේගයකින් පිහිට ලබා හෝ තමන්ට කැමති සතුට කෙරෙහි ලගා වීමට කැමති අතර. මෙහි ඇති එක් පැතිකඩක් වන්නේ මේ සතුට යම් කිසි කෙනෙක් මත හෝ දෙයක් මත රදා පවතින බැවින් එහි ප්‍රතිඵල වෙනස් වීමට  ඇති හැකියවයි.

>  2.  තමාට තමා තුලින් සතුට උපයා ගැනීම මෙහි අනෙක් කොටස වන අතර එය සිදු වනුයේ තමා බාහිර දර්මයක් අවබෝධ කොට ඒ අනුව ජිවිතය හැඩගස්වා ගැනීම තුලින් තමන් ස්වයංවම සතුට උපදවා ගන්නා අතර එය තමාගේ ශක්ති මට්ටමින් සිදුකිර්‍ර්ම තුලින් යම් බාහිර පාර්ශවයක් උදා කරන තුරු ඒ මත රදා නොපවතී

අවසානයේ මේ කෙසේ වෙතත් සතුට යනු සෑම විටම දුකේ අඩු වැඩිවීම මිස සදා කල් සතුටක් පැවතුනාද යන්න ඇත්තටම මනසින් සිතා බැලිය යුතුයි. සමාජයේ පවතින මිනුම් දඩු තුල අප හට සතුට ඇති බව දැනුද අප අල්ලා ගෙන සිටිනුයේ ස්වල්ප මොහොතක දුකේ අඩුවක් මිස දීර්ග කාලීන සතුටක් නොවන බව මේ ගවෙශනයේදී ස්වයං අවබෝධයක් යම් මොහොතක ඔබට වටහා දෙනු ඇත.

කෝනය (දිට්ඨිය) හා ගවේෂණය 

මේ සාකච්ඡා වෙන් හා ඉදිරියට හමු වෙන සාකච්ඡා වල නිතර හමු වෙන අමුතු වචනයක් තමා කෝනය කියන්නේ. මොකක්ද මේ කෝනය කියන්නෙ?.

කෝනය කියන්නේ යම් කිසි දෙයක් දිහා අපි බලන ආකාරය. පොඩි කාලේ අපි අහලා තියෙනවා අන්දයෝ හතර දෙනා අලියගෙ හැඩය කිව්ව හැටි වගේ කියලා. හැමෝම දකින්නෙ තමන්ට අතට අහුවෙන විදිය මිස නිවැරැදි විදිය නොවන බව ඒ උදාහරණයෙන් මානාව පැහැදිලි වෙනවා.

මෙ උදාහරණයේදී

අලියා පිලිබද එක් එක් අයගේ තනිව ගත් නිගමනය සම්පූර්ණ වැරදි නොවන අතර ඒ ඒ අයගේ මට්ටමින් තමන් අත්වින්ද අයුරින් තමාගේ නුවනට වැටහෙන අයුරින් නිවැරැදි ය.

තම තමන්ගේ අත්දැකීමට අනුව තමා හදුනාගත් දේ නිවැරදි උවද එය සම්පූර්ණ අලියා විග්‍රහ කිරිමට තරම් ප්‍රමානවත් නොවනු ඇත.

වෙන් වෙන්ව ගත් කල සම්පුර්ණයෙන් පාහේ නිවැරැදි නොවන අතර පුද්ගලයන් සියල්ලම එක්ව ගත් කල ත‍රමක සම්පූර්ණ චිත්‍රයක් මැවෙනු ඇත. එමෙන්ම මේ සියල්ලම අන්දකාරයෙ පසුවන බැවින් සියල්ලම එක් උවද නිවැරැදි අවබෝධය නොලැබෙන බව වැටහෙනු ඇත.

තවද මේ සිද්දිය දිහා ඇස් ඇති අයෙකු බලන්නේ හාත්පසින්ම වෙනස් ආකරයකි. ඔහු මේ තත්වය අන්ද පුද්ගලයන් හට අවබෝද කර දෙන්නේ ඉතාම අපහුවෙන්‍ ය. අපද මේ සන්සාර ගමනේ අන්දයෝ මෙන් නොවේද? මේ ඇස් ඇති පුද්ගලයා තුන් තරා බොධිය මෙන්‍ ය. ලොව් තුරා බුදු රජානන් වහන්සෙලා යනු මේ ලෝක සත්වයා කෙරෙහි අනුකම්පාවෙන් මේ සත්වය ඉපදෙමින් මැරෙමින් යන මේ සන්සාර ගනමන දිහා බලා ඉන් ගලවා ගැනීම උදෙසා තමන් විසින් අවබෝධ කොට ගත් මේ ගාම්බීර දර්මය අපටපහසු වන ලෙස සකස් කර අවබෝද වන සේ දේශනා කොට වදාල අතර එය ඉතාම ආශ්චර්යමත් ක්‍රමයෙන් ගැබුර කරා යන සයුර මෙන්ය. 


<b>මේ ගවේශනයේදී අප සෑම විටම මතක තබා ගත යුත්තේ එක් කෝනයක (අන්තයක, දිට්ඨියකට) නොඇලී සියලුම දිට්ඨි පිරික්සා කරමින් නිතරම සාකච්ඡා කරමින් තමාට දැනෙන දේ තමාට අවබෝධ වන දේ අන් අය සමග බෙදාගනිමින් ඉදිරියට  ගමන් කිරීමයි. </b>

මෙහිදී අප අමතක නොකල යුතු විශේෂ කරුනක් නම් <b>කල්‍යාණ මිත්‍ර ආශ්‍රවය</b>. මේ ගවේශනය තුල අපට නිවැරැදි දර්මය ලබා ගැනීම හා අප යම් කෝනයක නතර වී ඇත්නම් ඉන් ගලවා ගැනීම යනාදී අවස්තා වලදී කල්‍යාණ මිත්‍ර ආශ්‍රවය ඉතා වැදගත් වේ. 

මේ ගවේශනයේදී තමන් විසින්ම දර්මය අවබෝද කලයුතු අතර ඒ සදහා තමන් මහන්සිවිය යුතුවේ. එය සදහා අප්‍රමාන වීර්යයෙන් කටයුතු කලයුතු වේ. ජීවිතය යනු තන අග පිනි බිදුවක් පමණක්ම වන අතර එහි නිමාව කිසිදා කවරෙකු හට හෝ නිවැරැදිව කිව නොහැකිය.

තෙරුවන් සරණයි...!!!

### Back to main page
[Back](https://github.com/dinukx/dhamma-notes/blob/main/Reference_list.md)

